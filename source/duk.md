---
layout: inner
title: Dažniausiai užduodami klausimai

---
# Dažniausiai užduodami klausimai

**Ką reiškia pavadinimas "No Trolls Allowed"?**

Pavadinimas atspindi renginio pagrindinę mintį. Jokių trolių. Tik žmonės, kurie
nori pasidalinti savo žiniomis ir pasisemti idėjų iš kitų.

**Kas yra trolis?**

Trolis yra mitologinė būtybė, tačiau čia omenyje turime internetinį trolį.
Ištrauka iš [Wikipedia](http://lt.wikipedia.org/wiki/Trolis_(internete)):

> Internete troliu vadinamas asmuo, kuris prisijungia prie susiformavusios
> bendruomenės, pvz., naujienų grupės ir skelbia kurstančias, grubias arba
> įžeidžiančias žinutes, siekdamas išprovokuoti kitus bendruomenės narius bei
> nutraukti normalią diskusijų eigą, sąmoningai sutrikdyti bendruomenės veiklą,
> sukiršinti jos narius. Tokie pasisakymai, pranešimai dar kitaip vadinami
> Troll, Troll-Post arba Troll-Posting.

**Kodėl norint dalyvauti privaloma paruošti pranešimą?**

Tai tam tikra apsauga nuo trolių, siekiant, kad renginyje būtų ne tik
klausytojai, bet ir pranešimų skaitytojai.

**Ar šis suvažiavimas yra mokamas?**

Suvažiavimas dalyviams yra nemokamas, vienintelė dalyvavimo sąlyga - privalomas
pranešimas. Tikėtina, kad gali tekti sumokėti nedidelę sumą vietos savininkams
- Molėtų krašto muziejui. Daugiau apie tai skaitykite puslapyje ["Vieta"](/vieta/#kaina).

**Kada jis prasideda ir kada baigiasi?**

Renginys vyks nuo 2013 liepos 19 (penktadienio) iki liepos 21 (sekmadienio).
Pranešimų sesija vyks šeštadienį, tad galite atvykti šią dieną.

**Kaip atvykti į renginį?**
 
Bus papildyta.

**Ar pranešimas turi būti susijęs su programavimu?**

Ne. Pranešimas neprivalo būti susijęs su programavimu. Netgi rekomenduojama
neapsiriboti siaura sritimi. Pavyzdžiui nerekomenduojama tema būtų konkrečios
programavimo kalbos naujos versijos galimybės.

**Kokios galimos pranešimo temos?**

Temos gali būti kuo įvairiausios: nuo alaus virimo, šachmatų iki robotų ar
kosminių palydovų konstravimo. Rinkdamiesi pranešimo temą galvokite apie
auditoriją. Ji gali būti labai įvairi. Nepamirškite, kad gali būti žmonių,
kurie nedirba IT srityje. Žinoma, tai nereiškia, kad negalite ruošti techninių
pranešimų, tačiau pasistenkite neapsiriboti tuo.

**Kokia turi būti pranešimo trukmė?**

Trukmė gali būti įvairi: nuo 5 minučių iki 1 valandos. Jei norėsite organizuoti
ilgesnį nei 1h pranešimą ar dirbtuves, leiskite žinoti iš anksto. Galbūt tokiu
atveju bandysime jums suorganizuoti atskirą vietą.

**Vietoj pranešimo noriu pravesti pamoką apie _____, ką daryti?**

Jokių problemų! Registruodamiesi nurodykite pristatymo tipą.

**Ar bus internetas?**

Viešos interneto prieigos nebus. Jei norite organizuoti dirbtuves, kurioms
reikės vietinio tinklo, galite pasiimti maršrutizatorių.

**Ar bus elektra?**

Taip, elektra bus. Nepamirškite pasirūpinti prailgintuvais.

**Ar galima atsivežti šeimyną?**

Netgi rekomenduojama! Apie renginį galvokite taip, kad lyg važiuotumėte į
išvyką prie ežero. Žinoma, jei jūsų šeimos narys turi keturias kojas ir aštrius
dantis, pasirūpinkite, kad kiti dalyviai galėtų jaustis patogiai.

**Ar jie irgi privalės ruošti pranešimus?**

Būtų labai gerai, tačiau šiuo atveju galima padaryti išimtį. Jūsų šeimos
nariams nereikės ruošti pristatymų.

**Ar bus projektorius?**

Taip.

**Ar reikia turėti savo kompiuterį?**

Priklauso nuo jūsų pranešimo pobūdžio. Jeigu norėsit rodyti tik skaidres 
ir nenorit vežtis kompiuerio - jokių problemų. PPS (Power Point) prezentacijas bus kaip parodyt.